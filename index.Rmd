--- 
title: "Ökonometria"
toc-title: "Tartalom"
author: "Ferenci Tamás, \\href{mailto:tamas.ferenci@medstat.hu}{tamas.ferenci@medstat.hu}"
date: '`r format(Sys.time(), "%Y\\. %B %e\\.")`'
site: bookdown::bookdown_site
documentclass: book
link-citations: yes
description: "Az ökonometria a társadalmi-gazdasági jelenségek kvantitatív, empirikus vizsgálatának, modellezésének tudománya. A jegyzet ezt tárgyalja, kerülve a mély matematikai részleteket, a hangsúlyt inkább a módszerek sokféleségének bemutatására helyezve. A számításokat mindenhol R statisztikai környezet alatt szemlélti."
lang: hu
github-repo: tamas-ferenci/FerenciTamas_Okonometria
url: https://tamas-ferenci.github.io/FerenciTamas_Okonometria/
cover-image: FerenciTamas_Okonometria_cover.png
---

# Előszó {-}

```{r setup, include=FALSE}
knitr::opts_chunk$set(fig.align="center",cache = TRUE)
options(digits=2)
library(ggplot2)
```

```{block, type="handout"}
Az ökonometriai a társadalmi-gazdasági jelenségek számszerűsített, empirikus -- azaz tapasztalati, tényadatokon alapuló -- vizsgálatának, modellezésének a tudománya
```

Az ökonometriai a társadalmi-gazdasági jelenségek számszerűsített, empirikus -- azaz tapasztalati, tényadatokon alapuló -- vizsgálatának, modellezésének a tudománya. Szemben azzal, amit esetleg a név sugallhat, közel sem csak közgazdászoknak fontos: szociológusok, társadalomkutatók számára ugyanúgy alapvető az ökonometria ismerete. Sőt, maguk a módszerei még ennél is szélesebb körben, ahol empirikus adatok kezelésére szükség van, biostatisztikától a pszichometrián át az agrometriáig, felhasználhatóak. (Ahogy szokták is mondani: a ,,statisztika egy''.)

```{block, type="handout"}
Tárgyalás matematikai részletek nélkül, inkább sok területet érintve (de elméletileg precízen)
```

Ez a jegyzet ezeket a módszereket tárgyalja, az alapoktól kezdve. Nem célja mély matematikai részletek tárgyalása (noha a korszerű ökonometriára ez nagyon is jellemző), inkább a módszerek, alkalmazási területek, és eszközök sokféleségét kívánja bemutatni. Az elméleti szigorból azonban nem enged.

```{block, type="handout"}
Számítógépes munka bemutatásához R statisztikai környezet alatti illusztrációk
```

Manapság ökonometria elképzelhetetlen számítógépes támogatás nélkül. Bár a jegyzetnek nem kifejezett célja ennek megtanítása, de igyekszik hozzá minden segítséget megadni: valamennyi eredmény előállítását is bemutatja a manapság egyre népszerűbb R statisztikai programcsomag alatt. (Az R általános statisztikai programcsomag, és bár klasszikus orientációja nem kimondottan ökonometriai, erre a célra is egyre jobban használható, kitűnő általános tulajdonságai és a megjelenő kiegészítő csomagok sokaságának köszönhetően.)

```{block, type="handout"}
Minden visszajelzést örömmel veszek a [tamas.ferenci@medstat.hu](tamas.ferenci@medstat.hu) email-címen
```

A jegyzettel kapcsolatban minden visszajelzést, véleményt, kritikát a lehető legnagyobb örömmel veszek a [tamas.ferenci@medstat.hu](tamas.ferenci@medstat.hu) email-címen!

A jegyzet weboldala (oktatási segédanyagokkal, technikai információkkal) a [https://github.com/tamas-ferenci/FerenciTamas_Okonometria](https://github.com/tamas-ferenci/FerenciTamas_Okonometria) címen érhető el.